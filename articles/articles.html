<!DOCTYPE html>
<html lang="pl">
<head>
    <meta charset="UTF-8">
    <meta name="ketwords" content="artykul, artykuly, autorzy, ksiazki, biblioteka">
    <meta name="description" content="Artykuly biblioteki miejsckiej w opocznie">
    <title>Artykuły</title>
    <link rel="stylesheet" href="../main.css" type="text/css">
    <link rel="stylesheet" href="articles.css" type="text/css">
</head>
<body>
<div class="page-header">
    <nav>
        <ul id="main-nav" class="nav">
            <li><a href="../index/index.html" id="home-icon-background"><img
                    src="http://www.free-icons-download.net/images/return-to--home-page-icon-73306.png" alt="home icon"
                    id="home-icon"></a></li>
            <li><a href="../articles/articles.html">Artykuły</a></li>
            <li><a href="../links/links.html">Lista podstron</a></li>
            <li><a href="../registration/registration.html">Rejestracja</a></li>
            <li><a href="../workerList/workersList.html">Lista pracowników</a></li>
        </ul>
    </nav>
</div>
<header>Artykuły</header>
<article>
    <div class="article">
        <h2>Dlaczego czytam książki?</h2>
        <h4>Można by powiedzieć, że w dzisiejszych czasach książki to przeżytek. A zwłaszcza te papierowe. W dobie
            internetu
            - czym jest książka? Można by powiedzieć, ale ile w tym prawdy? Bardzo lubię książki. Uważam, że ich
            czytanie
            jest dla mnie bardzo użyteczne. Myślę, że wiele osób odnosi codziennie podobne wrażenie jak ja.</h4>
        <p>

            Dlaczego czytam książki?
            Biorę do ręki. Widzę - gruba lub cienka. Albo taka średnia.

            Okładka - ciekawa lub nie. Czasem bardzo ładna, innym razem - no cóż - powinni zmienić grafika;)

            Ma zapach.

            To cechy książek, zauważane przy pierwszym kontakcie z nimi.

            Zaletą jest, że mogę dotknąć, fizycznie sprawdzić, że mogę nawet przytulić, gdy się wzruszę przy czytaniu.

            Otwieram książkę. Czasem spojrzę na rok wydania. Rzadko zainteresuje mnie to, gdzie i w ilu egzemplarzach
            wydana.

            Zaczynam czytać. Prawie zawsze od początku potrafię przewidzieć, na ile mnie wciągnie treść. Czy będę
            czytała
            długo, czy nie dam rady doczytać? A może "połknę" książkę, może zarwę noc, aby tylko towarzyszyć bohaterom
            do
            końca?

            Podczas czytania wzruszam się. Śmieję się ( ze dwa razy zdarzyło się, że w głos). Wyobrażam sobie wygląd
            bohaterów. Ich znaki szczególne. Ich sposób zachowania. Nawet bywa, że i głos.

            Wyobrażam sobie, co bohaterowie czują.

            Opisy przyrody interesują mnie tylko do pewnego momentu, gdy przydługie, omijam albo przelatuję nad nimi
            prędko.

            Niekiedy treść książki jest bardzo porywająca. Staram się jak najszybciej czytać, aby wiedzieć, co się
            stanie.
            Bywa, że z prędkością przesadzam, "lecę" zbyt szybko, coś tam pominę. Ale nie ma problemu - zawsze mogę
            przecież
            wrócić do danego fragmentu. Mogę wracać, ile chcę, na ile czuję potrzebę.

            Dochodzę do końca. Cieszę się, że tak i tak potoczyły się losy postaci. Albo coś mi nie pasuje - ja bym
            inaczej
            rozwiązała ich problemy.

            Do ulubionych książek wracam kilka albo nawet kilkanaście razy. I czytam, często łapiąc się na tym, że
            zwracam
            uwagę na coś innego niż podczas poprzedniego czytania. To jest piękne - odkrywać daną książkę ponownie.

            Czytanie książek daje mi dużo. Mogę wejść w świat fantazji, świat bohaterów. Mogę im towarzyszyć, mogę ich
            nawet
            troszkę wymyślać. Rozwijam zatem wyobraźnię.

            Dzięki książkom rozwijam umiejętność czytania, szybkiego czytania. To przydatne w życiu.

            Poznaję różne historie, różne spojrzenia na świat. Mogę je porównywać ze swoimi przemyśleniami.

            Nie ukrywam, że podczas czytania trafiam na słówka nieznane. Bywa, że tak bardzo jestem zainteresowana, że
            szukam w słownikach znaczenia danego wyrazu czy wyrażenia.

            Gdy czytam biografie, potrafię się wzruszyć tym, jak to losy ludzkie się toczą i w jakich niespodziewanych
            kierunkach idą. To pouczające.

            Czytanie bywa ekscytujące, prawda?

            Jest przygodą ze światem fantazji. Jest przygodą ze światem autora, z jego myślą, marzeniami. Jest
            wzruszeniem.
            Wiedzą. Pięknem. I bardzo korzystnie wpływa na czytającego.

            Rozumiem dobrze ludzi, którzy nie mogą żyć bez czytania. Rozumiem zafascynowanych książkami. Wierzę, że jest
            nas
            ogromna liczba na świecie.
        </p>
    </div>
</article>
<article>
    <div class="article">
        <h2>Nie masz czasu na książki? Zmień to! Czytanie leczy duszę!</h2>
        <h4>Czytanie książek nie tylko poszerza horyzonty myślowe i rozwija wyobraźnię. Jest też bardzo skutecznym
            narzędziem używanym w psychoterapii. Zdaniem psychiatrów i psychoterapeutów czytanie zmniejsza poziom stresu
            oraz pomaga budować relacje.</h4>
        <p>W dyskusji o niskim poziomie czytelnictwa w Polsce podkreślane są przede wszystkim walory edukacyjne książek.
            Czytanie rozwija bowiem słownictwo i wzbogaca język, pobudza fantazję, pomaga zrozumieć świat i innych
            ludzi,
            dostarczając wiedzę na ich temat, a także zwiększa uczucie empatii.

            – Ludzie, którzy dużo czytają, są na ogół ludzie twórczy. To są ludzie, którzy czerpią z tych książek, nawet
            jeżeli to nie są podręczniki, tylko książki beletrystyczne, poezja, przyjemnościowe, rozrywkowe, kryminały,
            nieograniczone doświadczenia i oczywiście wiedzę. Ludzie oczytani mają szerokie horyzonty. Ludzie
            nieoczytani
            mają wąskie horyzonty – tłumaczy doktor psychologii Ewa Woydyłło-Osiatyńska w rozmowie z agencją
            informacyjną
            Newseria Lifestyle.

            Zalety czytania odkryli także psychoterapeuci i psycholodzy. Biblioterapia stosowana jest jako narzędzie
            wspierające podczas terapii medycznych. Odpowiednio dobrana lektura zdaniem lekarzy zapewnia pacjentowi
            psychiczne wsparcie, redukuje napięcie nerwowe i stany lękowe. Literatura pełni również funkcję
            kompensacyjną,
            ponieważ odrywa czytelnika od rzeczywistości, zapewniając relaks i wytchnienie od problemów codzienności.
            Czytanie książek pomaga także budować relacje między ludźmi oraz rozwiązywać bieżące problemy poprzez
            przekazywanie gotowych rozwiązań.

            – Dajemy pacjentom jako zadanie: przeczytaj i jutro opowiedz, jakie masz wrażenia. I to oczywiście nie są
            kryminały czy opowiadania rozrywkowe, tylko to są w książkach, w których zawarte treści mają charakter
            wzbogacający, a czasami terapeutyczny. Czytanie może być źródłem nie tylko zajęcia rozrywkowego, ale właśnie
            tak
            jak dla pacjentów, tak jak dla osób, które znajdują się w trudnej psychicznej sytuacji, może pełnić funkcję
            kompensacyjną – wyjaśnia Ewa Woydyłło-Osiatyńska.

            Biblioterapia wykorzystywana jest szczególnie w leczeniu dzieci. Stosowana jest także jako profilaktyka.
            Odpowiednio dobrana lektura kształtuje bowiem osobowość młodego czytelnika. Książka jest dla nastolatka
            źródłem
            wzorców osobowych oraz postaw życiowych. W biblioterapii często wykorzystuje się poezję, pozwala ona bowiem
            na
            swobodną interpretację.

            – Poezja daje większą dowolność. Miłosza mogą czytać dzieci z szóstej klasy, mogą ludzie całkowicie
            niewykształceni, do których jakoś skierujemy poetyckie frazy. Mogą rozumieć je po swojemu. Jest to sposób na
            pobudzanie naszego umysłu – podkreśla Ewa Woydyłło-Osiatyńska.

            Korzenie biblioterapii sięgają starożytności, jednak jako dyscyplina naukowa ukształtowała się ona dopiero
            na
            początku XX wieku. Podstawy biblioterapii stworzył rosyjski pisarz Mikołaj Aleksandrowicz Rubakin, który
            jako
            pierwszy zajął się badaniami nad indywidualnymi reakcjami czytelników książek.</p>
    </div>
</article>
</body>
</html>